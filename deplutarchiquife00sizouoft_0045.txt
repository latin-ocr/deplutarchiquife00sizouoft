33

Quodsi uterque auctor Chrysippi verbis eo adductus est, ut de
memoria loqueretur, Quintilianus profecto contextum, quern ille
exhibuerat, servavit, quippe curn agat de memoria infantis, qui
sub nutricibus degat, vel inter lusum, moderante paedagogo,
discere incipiat, id quod Chrysippum quoque fecisse in libello suo
exspectandum erat, cum quidem scriberet περὶ παιδοτροφίας, de
liberorum primae aetatis educatione. At Plutarchus memoriam Ω
exercendam esse tum primum admonet, cum puer initium discendi
iam fecerit „apud διδάσκαλον, idque comite paedagogo, anno
fere septimo‚'' ut Wyttenbachii verbis utar. Hac de re eodem modo
iudicandum esse videtur ac de loco supra tractato: utrum Plutar-
chus ipse hunc ordinem mutarit an libellus, qui' ei fonti erat, iarn
illum ordinem praeberet, haud dici potest; Quintilianus autem
sine dubio Chrysippi opinioni assentitur, Plutarchus non item,
id quod mirandum non est, cum locus, quo sermo esse debet de
memoria, accommodandus sit ad aetatem, qua institutionem
pueri initium capere uterque.auctor vult.

Afferamus tertium exemplum.

De castigatione Quintilianus haec modo dicit:

Ι, 3,]4. „Caedi vero discentis, quamlibet et receptum sit et Chrysip-
pus non improbet, minime velim, primum quia deforme atque -
servile est et certe (quod convenit, si aetatem mutes) iniuria:
deinde quod, si cui tam est mens inliberalis, ut obiurgatione non
corrigatur, is etiam ad plagas ut pessima quaeque mancipia du-
rabituf’ e. q. s.

Plutarchus haec dicit:

cap. 12 p. 8 f. Κάκεῖνό φημι, δεῖν τοὺς παῖδας ἐπὶ τὰ καλὰ τῶν
ἐπιτηδευμάτων ἄγειν παραινέσεσι καὶ λόγοιςξ) μὴ μὰ Δία πληγαῖς
μηδ’ αἰκισμοῖς. δοκεῖ γάρ που ταῦτα τοῖς δούλοις μᾶλλον ἢ τοῖς
ἐλευθέροις πρέπειν κ. τ. λ.

Quintilianum, quae de castigatione Chrysippus scripserit cogno-
visse ex ipsius verbis apparet. Non autem omnino cum eo facit: ille
caedi pueros non improbat, hic plane improbat. Hac in re Plutar-
chus a Quintiliani partibus stat: utrique videtur castigatio servile

 

1) Pro voce q. e. λόγοις HARTMAN legit ψόγοις. Mnemos. 1909, 161, 1912, 248.
S. 3

