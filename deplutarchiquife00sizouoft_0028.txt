 

16

q. e. πἐρί uteretur, qua re eo facilius adductus est, ut vocem q. e.-
εἷσαγωγή omitteret. ι

Quod ad titulum alterum, dequo Dyroff agit, titulum dico
q. e. περὶ νόμου καὶ πολιτείας; Plutarchus 1) commemorat Chry-
sippi opus περὶ νόμου unum librum, ut videtur, complectens
atque etiam Marcianus 2) hunc librum laudat; unus liber περὶ
πολιτείας affertur a Plutarcho 3) , a Diogene Laertio4), a Sexto Empi-
rico.⁵) Veri simile mihi videtur Plutarchum hos duos libros, quippe ,
agentes de rebus artissime inter se coniunctis, uno quasi spiritu
pronuntiare, atque id eo potius —iterum dico — cum praesertim
ipsum argumentum, non titulos sibi proponat. Sed etiamsi Dy-
roffio, Philodemum secuto‚⁶) concedamus titulum fuisse περὶ
πόλεως καὶ νόμου, argumentum indicatur idem.

In hac autem enumeratione argumentorum a Chrysippo tra-
ctatorum mentio facta est tituli q. e. περὶ γάμου καὶ παιδοτροφίας.
Ut libros περὶ νόμου et περὶ πολιτείας, ita hOS libI'OS, quorum
argumenta inter se cohaereant, Plutarchus coniungere videtur‚·id
quod tacite Dyroff concedit.⁷) Cur vero sumamus Plutarchum ·
hunc titulum mutasse, atque id non ita, ut alio vocabulo solum
uteretur, argumentum idem indicaret, sed ut mutato verbo alia
quoque res significaretur? Librum quendam περὶ παίδων ἀγωγῆς
hic *Plutarchum significare vult Dyroff. At non solum nusquam
alibi huius libri titulus invenitur (de Quintiliani loco infra agam),
sed etiam discrimen inter quam Graeci παιδοτροφίαν et quam
παίδων ἀγωγήν vocant tantum est, ut haud credi possit Plutarchum
id discrimen neglexisse. Παιδοτροφία enim est nutritio et educatio

infantium, ut Dyroff ⁸) recte Germanice vertit „die Kinderpflege

1) De Stoic. repugn. cap. 11, p. 1037f‚ AB ARNIM ΙΙΙ, frgm. 175.

2) Libr. I institut. (Vol. I p. 11, 25 Mommsen) AB Anmm III, frgm. 314.

3) De Stoic. repugn. cap. 21, p. 1044 b, AB ARNIM ΙΙΙ, frgm. 706, ibid. cap. 21 p.
1044 d ΑΒ Anmm ΙΙΙ, frgm. 714.

4) VII, 34, ΑΒ ARNIM ΙΙΙ, p. 203; VII, 131, ΑΒ ΑῃΝιΜᾸΙΙ, frgm. 7283 VII, 188,
AB ARN1M ΙΙΙ, frgm. 744.

5) Adv. math. XI, 192; Pyrrh. Hyp. 111, 246, AB ARmM 111, frgm. 745.

6) Apud Gompmz, Zeitschr. f. d. Osterr. Gymn. 1878, 254.

7) Cf. p. 237. Cur autem non item de libris περὶ νόμου καὶ πολιτείας iudicandum
sit, perspicuum non est.

8) De significatione vocis q. e. παιδοτροφὶα cf. XENOPH. Oec. 7, 21; TELETEM ap.
STOB. flor. 98, 72, ubi Wyttenbach recte παιδοτροφίαν legit pro voce q. e. παιδοτοιΐαν,

