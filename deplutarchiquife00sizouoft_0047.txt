35

Ι, 3, 8. „Danda est tamen omnibus aliqua remissio,non solum quia
nulla res est, quae perferre possit continuum laborem, atque ea
’ quoque, quae sensu et anima carent, ut servare vim suam possint,
velut quiete alterna retenduntur, sed quod studium discendi
voluntate, quae cogi non potest, constat.’'

Plutarchus cap. 13 p. 9 c. δοτέον οὖν τοῖς παισὶν ἀναπνοὴν τῶν
συνεχῶν πόνων, ἐνθυμουμένους ὅτι πᾶς ὁ βίος ἡμῶν εἷς ἄνεσιν καὶ
’σπουδὴν διῄρηται.... συνελόντι δἐἰπεῖν ἡ ἀνάπαυσις τῶν πόνων
ἐστὶν ἄρτυμα. καὶ οὐκ ἐπὶ τῶν ζῴων μόνων τοῦτ’ ἂν ἴδοι τις γιγνόμενον,
ἀλλὰ καὶ ἐπὶ τῶν ἀψύχων· καὶ γὰρ τὰ τόξα καὶ τὰς λύρας ἀνίεμεν,
ἶν’ ἐπιτεῖναι δυνηθῶμεν.

Sine dubio hi loci inter se cohaerent, profluxerunt igitur e
Chrysippi libro, Stoicum esse praeceptum praeterea eo quoque
apparet, quod SENECA idem fere dicit.1) Ne miremur, Chrysippum
id praecepisse ad educandos pueros primae aetatis. Quippe a
nutricibus quoque „iam formandam quam optimis institutis
mentem infantium'¹ iudicat. „Quid melius'¹ Quintilianus inquit
(Ι, 1, 18 sq.) „alioqui facient (quam discere) ex quo loqui poterunt
(faciant enim aliquid necesse est)? aut cur hoc quantulumcunque
est usque ad septem annos lucrum fastidiamus? . . . . non ergo per-
damus primum statim tempus, atque eo minus, quod initia lit-
terarum sola memoria constant, quae non modo iam est in parvis,
sed tum etiam tenacissima est.” Etiam iis, quae sequuntur locum,
de quo agimus (Ι, 3, 11 sq.)‚ apparet, Quintilianum quae dicat de re- ’
missione pertinere velle ad parvulos quoque liberos: „modus tamen
sit remissionibus, ne aut odium studiorum faciant negatae aut
otii consuetudinem nimiae. sunt etiam nonnulli acuendis puerorum
ingeniis non inutiles lusus, cum positis invicem cuiusque generis
quaestiunculis aemulantur. mores quoque se inter ludendum
simplicius detegunt, modo nulla videatur aetas tam infirma, quae
non protinus quid rectum pravumque sit discat, tum vel maxime

 

 

1) De tranq. an. 17, 5: „Danda est animis remissio: meliores acrioresque requieti
surgent. Ut fertilibus agris non est imperandum, cito enim illos exhauriet nunquam
intermissa fecunditas, ita animorum impetus adsiduus labor franget, vires recipient
paulum resoluti et remissi; nascitur ex assiduitate laborum animorum hebetatio quae-
dam et languor.'' Cf. epist. 15, 6: „dandum est aliquod intervallum animo, ita tamen
ut non resolvatur, sed remittatur.”

