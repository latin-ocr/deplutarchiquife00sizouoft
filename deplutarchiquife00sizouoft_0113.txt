101

gesserit e Stoicorum libris, an in eam inciderit ab alio iam con-
quisitam, haud facile diiudicatur, quamquam hoc veri similius
‚esse videtur. Nam Plutarchum ad scribendos ne contra Stoicos
quidem libros ipsa eorum opera legisse AB ARNIM putat probat-
que.²) Qui non fuisse cuiusvis hominis Chrysippum legere his
verbis demonstrat: „Ut igitur nostratium philosophorum doctrinas
quidem norunt, quicumque liberalibus artibus eruditi sunt, li-
bros quorundam, qui spinosa disserendi ratione utuntur, ne docti
quidem, ita Chrysippus ex eis auctoribus videtur fuisse, qui a
plurimis eruditorum omnino non legerentur neque ab ipsis phi-
Iosophis nisi doctioribus. Huius rei documento sunt Ciceronis
scripta philosophica,· quae nullam ipsorum Chrysippi librorum

notitiam produnt, documento sunt Senecae dialogi et epistulae, v

quibus cum assiduam recentiorum philosophorum lectionem
redoleant, nullum vestigium inest studii diligentioris in Chrysippo
collocati. Testis est Epictetus in Arriani Epicteteis (I, 4, 6) eos
Stoicorum alumnos, qui multos Chrysippi libros legissent eosque,
qui sine praeceptore Chrysippum legere animo valerent, hac re
exsultare solitos esse tamquam multum in sapientia profecissent.”
Ad Chrysippum autem longe plurima praecepta libelli referenda
esse videntur, utpote cuius auctoritas inde ab altero p. Chr. saeculo
in scholis Stoicorum una viguerit.2) ’ ¹

Sed et alia causa est, cur putemus Plutarchum ante oculos
habuisse epitomen quandam, „quales'', ut cum v.d. AB ARNIM dicam,
„et tunc permultas exstitisse credibile est et nos etiamnunc habe-
mus DIOCLIS apud Diogenem et ΑΒΗ DIDYMI apud Stobaeum,’'³)
distributionem dico. Etenim non est credibile, Plutarchum ea, quae
aantationum vice fungerentur, ita dispositurum fuisse, ut iis
certa quaedam distributio inesset, qualem primo capite deli-
neavimus. Eam vero inesse exspectandum est operi hominis, qui
quae Stoici de ‘puerorum educatione docuissent, sibi colligere in
animo haberet. Nonne eo modo explicandum sit, in libello nihil
legi, quod nominatim Stoicos philosophos indicet?

 

’ 1) In praef. Stoic. vet. frgm. praemissa, p. X sqq.
2) Cf. ΑΒ Aluum, ibid., p. XVII.
3) Cf. Emer. diss. 111, 16, 34; 17, 40.

