31

„Quidam litteris instituendos,'' Quintilianus inquit,1) „qui minores
septem annis essent non putaverunt, quod illa primum aetas et
intellectum disciplinarum capere et laborem pati posset. in qua
sententia Hesiodum esse plurimi tradunt, qui ante grammaticum
Aristophanem fuerunt sed alii quoque auctores, inter quos
Eratosthenes idem praeceperunt.” Itaque Chrysippus decedit a
via trita, cum iam puero minus septem annis nato paedagogum
attribuit; Quintilianus ei assentitur: „Melius autem, qui nullum
tempus vacare cura volunt, ut Chrysippus”, qui non modo, ut
totus locus patefacit, hanc primam aetatem paedagogo iarn tradat,
sed etiam nutricibus, quibus triennium primum det, formandam
esse mentem iudicet.

Quid vero Plutarchus? Postquam capitibus 5 et 6 infantiam
pueri tractavit, hunc locum atque hanc aetatem concludit et ad
⁴aliam aetatem transit his verbis: ,ἐπειδὰν τοίνυν ἡλικίαν λάβωσιν
ὑπὸ παιδαγωγοῖς τετάχθαι” κ. τ. λ. Paedagogo puerum tradit, cum is
ea est aetate, ad quam magistri quoque eligendi sunt, ut plerumque
fiebat.²) Nam uno velut tenore paulo post pergit: ,,τὸ δὲ πάντων
μέγιστον καὶ κυριώτατον τῶν εἰρημένων ἔρχομαι φράσων. διδασκάλους
γὰρ ζητητέον τοῖς τέκνοις κ. τ. λ. Sequitur igitur Plutarchus usi-
tatum ordinem: „Discendi initium puer faciebat apud διδάσκαλον,
idque comite paedagogo, anno fere septimo.''³) Itaque consentaneum
estant Plutarchum in notationibus suis componendis eam Chry-
sippi sententiam secutum non esse, curn Chrysippo hac de re non ‘
assentiretur, aut scriptiunculam, unde sua hausit, iam discrepasse
a Chrysippo. Sed quocunque modo res sese habet, id saltem perspi—
cuum est Quintilianum diligentius sequi Chrysippi sententias,
atque ei plus tribue ndum videri ad Chrysippi libellum cogno-
scendum quam Plutarcho.

Posthac tractare expedit tres locos, quibus tale quid evenit,
quale eo loco, qui de paedagogo agit.

‘De memoria Quintilianus haec dicit:

I, 1, 36. „Nam et maxime necessaria est oratori, sicut suoloco

 

x) 1, 1, 15. Cf. Amsr. Polit. VII, c. 15, 4 (p. 1336 a 23).
2) Bizonen—Gon l. l. GRASBERGER 1, 284 sqq.
3) WYTTENB. p. 90, cf. GRASBERGER 11, p. ¹51 sqq.

