19

§ 3. De Chrysippi περὶ παιδοτροφίας libelli apud
Quintilianum testimonio.

Ea, quae superiore paragrapho dixi de titulo, quem apud Plu—

' tarchum invenimus, fortasse facile quis concedere posset, nisi

quominus mihi assentiretur, eum impediret Quintiliani locus, quem
supra iam commemoravi. Primo Institutionis Oratoriae libro
Quintilianus agit de puerorum, priusquam rhetori traduntur,
educatione atque institutione. „Ego” inquit „cum existimem nihil
arti oratoriae alienum, sine quo fieri non posse oratorem fatendum
est, nec ad illius rei summam nisi praecedentibus initiis perveniri,
ad minora illa, sed quae si neglegas non sit maioribus locus, demittere
me non recusabo nec aliter quam si mihi tradatur educandus orator,
, studia eius formare ab infantia incipiam.’'¹) Saepius autem primo
hoc libro sententias Chrysippi praebet, quas e „praeceptis de libe-
rorum educatione compositis'’ sumpsisse videtur, quem titulum
a doctis viris Graece versum esse περὶ παίδων ἀγωγῆς supra dixi.
Sed mox eos locos diligentius explorantibus nobis apparebit,
quod ad argumentum nihil obstare, quominus Quintilianum de·
prompsisse eos putemus 'e Chrysippi libro, cui titulus fuerit περὶ
παιδοτροφίας. Quaeritur igitur, nonne Quintilianus verbis, *quae
sunt: „praecepta de liberorum educatione composita''2) librum
περὶ παιδοτροφίας designaverit.

Primum videamus liceatne per ipsa verba.³) Vox quae est
educare eiusque derivata educatio, educator duplicem habent signi-
ficationem; primo valent nutrire, nutritio, nutritor, quae sententia
ad corpus imprimis spectat, tum vero instituere, institutio, institutor,
quam vim cum habent, ad animum pertinent. Haec autem verborum
significatio usitatior esse videtur, itaque JONsms ac post eum

GUDEMAN et DYROFF etiam hoc Quintiliani loco verbis q. s'. „edu-
” catio liberorum'' sententiam „institutionis ac disciplinae liberorum''
(quam Graeci vocant παίδων ἀγωγήν) inesse putaverunt. Fieri

1) lust. Or. Ι, Prooem. 5.

2) ⁷ 1, ¹11. 17.

3) Agitur de verbis q. s. „de liberorum educatione''; verba q. s. „praeceptis compo·
sitis” cave titulo adnumeres.

