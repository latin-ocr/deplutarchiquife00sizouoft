21

aggrediamur, ut investigemus, nonne etiam quod ad rem appareat
Quintilianum hic libellum περὶ παιδοτροφίας indicasse; vel potius
dicam, ut quaeramus, num quid obstet, quominus hoc factum
esse putemus. Utile autem videtur totum locum exscribere11) „Ne
illos quidem reprehendendos puto, qui paulum etiam palaestricis
'vacaverunt non de iis loquor, quibus pars vitae in oleo, pars in
vino consumitur . . . sed nomen est idem iis, a quibus gestus motus-
que formantur, ut recta sint bracchia, ne indoctae, rusticae manus,
ne status indecorus, ne qua in proferendis pedibus inscitia, ne
caput oculique ab alia corporis inclinatione dissideant. . . . et
certe, quod facere oporteat, non indignandum est discere, cum
praesertim haec chironomia, quae est (in nomine ipso declaratur)
lex gestus, et ab illis temporibus heroicis orta sit et a summis
Graeciae viris atque ipso etiam Socrate probata, a Platone quoque
in parte civilium posita virtutum, et Chrysippo in praeceptis de
liberorum educatione compositis non omissa.''

Sermo igitur est de exercitatione corporis, qua cavendum est,
ne corpus fiat indecorum neve minus aptum ad motus gesticulatio-
nesque elegantiores. Qua de re etiam Platonem locutum esse
Quintilianus dicit.2) Turn vero commemorat hanc corporis exer—
citationem a Chrysippo in praeceptis de liberorum educatione
non omissam esse. Haec verba GUDEMAN ita interpretatus est,
quasi ansam praeberent coniecturae Chrysippi libellum perfectum
ac completum fuisse. „The last phrase'' inquit, „also bears witness
to the completeness of the Greek treatise, for to say „nor has this
been omitted by Chrysippos inqhis precepts'' etc„ implies that
Quintilian would have been very much surprised had he done so.”³)

Non omnino vero hac cum interpretatione facio. Etenim si
Quintilianus revera tantopere miratus esset, si Chrysippus hac de
re verba non fecisset, idcirco omnino non mirum ei videretur
Chrysippum rem' attigisse neque ei necesse fuerat id dicere, nedum
his verbis; immo vero laudat Chrysippum etiam huius rei in libello,

1) Quint. Inst. Or. 1, 11, 15 sqq.‚ cf. ΑΒ Anum ΙΙΙ, frgm. 737.
2) Cf. legg. p. 795e, 813b. Cf. praeterea XEN. Symp. 11, 19, Mem. 1, 2, 19; 4, 13.
Purr. de Herod. malign. p. 867b; vide MUNRo ad Luca. IV, 740.

3) ο. l.p.C. n. 199.

