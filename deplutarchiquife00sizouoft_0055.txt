43

· ille vir „Aetatum progressionem’' inquit ¹) „infantiae, pueritiae,
adolescentiae leviter notat (scriptor huius libelli); ipsarum studia,
mores et habitus, dotes et facultates non attingit: earumdem nec
terminos nec partes suis annis significat.'' At Chrysippum in
libello περὶ παιδοτροφίας de aetatum progressione loqui necesse
non erat, quippe cum scriberet de una modo ex iis partibus, satis
’ iam determinata argumento libri. Itaque neque ille, quisquis fuit,
qui epitomen excerpsit ex eo libello, huius rei mentionem iecit. Ea
vero, quae apud Plutarchum legimus de educatione puerorum
maiorum natu, desumpta sunt ex aliis Stoicorum scriptiS, quae
omnino non erant de educatione, sed hic illic utile quid praebebant
’ ei, qui componeret quasi florilegium earum Stoicorum sententiarum,
quae usui esse viderentur ad pueros educandos, Neque ex illis
libris igitur exspectari potest divisio hebdomadaria. Certe Plutar-
chum distincte hac de re acturum fuisse, si librum scripsisset de
universa educatione, concedendum est. Si libellus, quem nunc
ante oculos habemus, Plutarchi manu scriptus est, quod neminem
hucusque argumentis satis firmis probabilibusque negasse infra
demonstrabo, nonne inde suspicari licet, eum libellum fuisse inter
annotationes eius? Sed hac de re postea.

Opinio mea, Chrysippum de prima modo puerorum aetate egisse,
·non egisse de universa educatione, ut ii arbitrantur, qui sibi persua-
serunt librum Chrysippeum inscriptum fuisse περὶ παίδων ἀγωγῆς,
affirmari posse videtur argumento, quod nondum in medium
protuli, cum non eiusmodi sit, ut opinioni meae praesidio satis
firmo esset, nisi ea aliis et validioribus adminiculis niteretur;
quod argumentum hoc loco exponere iuvat.

GUDEMANNUS praeterquam quod invenit vinculum, quod est
inter Quintilianum et Plutarchum, etiam animadvertit apud
TACITUM in Dialogo de Oratoribus complures locos legi, qui co-
haereant cum Plutarchi verbis. Qua de re haec in medium profert :²)
„Now the Dialogus of Tacitus contains a number of equally stri-
king coincidences with passages in the Ps.—Plutarchean treatise.

 

1) 1>— 39·
2) p. CI.

